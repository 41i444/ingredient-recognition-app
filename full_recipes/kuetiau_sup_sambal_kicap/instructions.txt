# Terung Goreng Kicap

## Bahan-bahan

### Bahan Untuk Kuetiau Sup

- 3 sb minyak masak
- 1 inci halia
- 2 ulas bawang putih
- 3-4 ketul ayam
- 2-2.5 liter air
- Daun sup
- 1 kiub pati ayam
- Garam
- 2 sk serbuk lada putih
- 2 pek bebola
- Sayur pak choy
- Kuih ikan
- 2 pek kuetiau

### Bahan Untuk Minyak Bawang Putih

- 15 ulas bawang putih
- 1-1.5 cwn minyak masak

### Bahan Untuk Sambal Kicap

- 1/4 cwn minyak masak
- 8 biji cili padi
- 2 tangkai cili merah
- 1-2 biji bawang merah
- 4 ulas bawang putih
- Kicap manis


## Cara Memasak

### Kuah Sup 

1. Potong kasar daun dan batang pokok daun sup, asingkan.  
2. Halia hiris nipis (kalau halia tua biar sekeping-sekeping, kalau halia muda Che Nom suka racik halus).  
3. Cincang kasar bawang putih, dan hiris nipis fishcake.  
4. Kuetiau boleh basuh dan toskan.  
5. Panaskan minyak kemudian tumis bawang putih dan halia sampai naik bau.  
6. Tumis isi ayam separuh masak. Masukkan air untuk kuah dan batang sup.  
7. Reneh sup 15-20 minit kemudian tambah kiub ayam, garam dan serbuk lada putih.  
8. Keluarkan isi ayam dan racik halus, masukkan fishball dalam sup.  
9. Tutup api dan ketepikan sup dulu.  
10. Isi ayam Che Nom dah ambik dan carik. Tulang ayam campak masuk balik dalam sup.  

### Minyak Bawang Putih

1. Bawang putih cincang kasar, kalau malas boleh guna chopper.  
2. Panaskan minyak, bila minyak dah suam tuang masukkan bawang putih.  
3. Goreng atas api sederhana dan kerap kacau.  
4. Bila bawang dah perang, boleh tutup api dan terus kacau anggaran 3-4 minit.  
5. Kemudian pindah tuang masuk dalam bekas tahan panas.  

### Sambal Kicap

1. Cili padi buang tangkai.  
2. Cili merah potong kasar.  
3. Potong kasar bawang merah dan bawang putih.  
4. Panaskan minyak, minyak tak perlu banyak sebab kita nak goreng bagi layu je.  
5. Goreng semua bawang dan cili sampai layu.  
6. Bila dah layu boleh angkat dan masukkan dalam blender, masukkan sekali minyak goreng tadi dan kicap manis.  
7. Kisar halus.  

### Untuk Hidang 

1. Celur sayur pak choy dan fishcake sekejap.  
2. Isi ayam tadi Che Nom dah carik-carik.  
3. Kuetiau sup dah siap, bolehlah hidang dengan bahan sampingan tadi, ayam, minyak bawang putih, sambal kicap, fishcake dan sayur pak choy.Celur sayur pak choy dan fishcake sekejap.  


## Petua & Panduan
- Kuah kalau kurang boleh tambah lagi air.
- Masak goreng bawang putih, tak perlu tunggu panas cukup sekadar suam-suam, kalau panas takut nanti bawang putih cepat hangus.