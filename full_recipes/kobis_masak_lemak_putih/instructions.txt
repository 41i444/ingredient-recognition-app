# Kobis Masak Lemak Putih

## Bahan-bahan

### Bahan Utama

- 1/2 biji kobis bulat, hiris kasar
- 1/2 batang karot, hiris nipis
- 1 ketul tauhu, potong kiub
- 1 genggam ikan bilis, rendam dan tumbuk kasar
- 1 biji cili merah, hiris nipis
- 3 biji bawang merah, hiris nipis
- 2 ulas bawang putih, hiris nipis
- 2 cawan santan pekat
- 2 cawan santan cair
- garam dan gula secukup rasa


## Cara Memasak

1. Panaskan santan cair di dalam periuk dengan api perlahan dan masukkan bawang merah, bawang putih, bilis tumbuk, tauhu dan karot.  
2. Masukkan kubis dan cili merah, masak seketika sehingga lembut.  
3. Masukkan pula santan pekat dan kacau dengan kerap supaya santan tidak berketul. Api mestilah perlahan.  
4. Perasakan dengan garam dan gula secukupnya.  


## Petua & Panduan

- Tujuan santan cair dimasukkan dahulu dan santan pekat dimasukkan kemudian ialah supaya kuah masak lemak tidak berketul dan masak sekata di akhirnya. Jika santan pekat dimasak terlalu lama, kuah menjadi tidak elok dan sekata.