
# Nasi Tomato

## Bahan-bahan

### Bahan Untuk Nasi Tomato
- 2 sudu besar minyak sapi
- 2 sudu besar minyak masak
- 2 helai daun pandan
- 4 biji bawang merah, hiris nipis
- 3 ulas bawang putih,hiris nipis
- 1 inci halia, hiris nipis
- Rempah 4 sekawan(1 batang kayu manis, 2 kuntum bunga lawang, 4 biji buah pelaga, 2 tangkai cengkih)
- 1 batang serai
- 3 cawan beras
- 4 cawan air
- ½ cawan susu cair
- 3-5 sudu besar puri tomato (boleh ganti tomato soup, kalau suka.. Cuma kena letak lebih)
- ½ cawan kismis
- Anggaran 1 sudu besar gula
- Garam secukup rasa

### Bahan Untuk Acar Timun
- ½ biji nenas size kecil
- 1 biji timun
- 1 biji cili merah
- 2 sudu kecil gula
- Sedikit garam
- 2 sudu besar cuka


## Cara Memasak

### Untuk Masak Nasi Tomato


1. Basuh beras dan toskan airnya.  
2. Dalam periuk berasingan, panaskan minyak sapi dan minyak masak.  
3. Tumis daun pandan bersama hirisan nipis bawang merah, bawang putih dan halia. Kacau sehingga kekuningan dan naik bau.  
4. Masukkan rempah 4 sekawan dan serai yang dititik.  
5. Masukkan beras, goreng sekejap selama 1-2 minit, kemudian masukkan air dan susu cair.  
6. Tambah tomato puri, kismis dan sedikit gula. Perasakan dengan garam secukup rasa.  
7. Masukkan ke dalam periuk nasi dan tekan butang on untuk masak seperti biasa.  


### Untuk Acar Timun

1. Hiris nipis nenas, timun dan cili merah.  
2. Masukkan dalam satu bekas. Tambah gula, garam dan cuka. Gaul sekata.  

## Petua & Panduan

> - Untuk nasi tomato, boleh juga kalau nak digantikan dengan tomato soup dalam tin.
> - Jika guna beras basmathi, boleh rujuk pada arahan di pek beras untuk sukatan air, tapi kebiasaannya satu cawan beras bersamaan dengan 1.5 cawan air.
> - Untuk acar timun, cuka boleh diganti dengan jus lemon atau jus limau nipis.