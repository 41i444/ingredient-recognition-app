# Terung Goreng Kicap

## Bahan-bahan

### Bahan Utama

- 2 biji terung panjang, saiz sederhana
- 5-10 biji cili padi, hiris halus
- 3 ulas bawang putih, hiris nipis
- 1 biji bawang besar. hiris nipis
- Kicap manis
- Garam
- Minyak, untuk menggoreng dan menumis


## Cara Memasak

1. Potong dadu terung tapi jangan terlalu kecil. Gaulkan dengan sedikit garam dan ketepikan.  
2. Panaskan minyak dalam anggaran 2 cawan dan goreng terung separuh masak. Jangan sampai lembik. Goreng berperingkat sehingga selesai.  
3. Kurangkan minyak dalam anggaran 1 senduk. Tumis bawang besar dan cili padi sehingga naik bau. Kemudian masukkan bawang putih dan diikuti terung yang digoreng tadi. Masukkan pula kicap pekat. Jika anda suka berkuah, lebihkan kicap.  
4. Angkat dan hidangkan bersama nasi panas.  


## Petua & Panduan
- Bawang putih dimasukkan agak lambat sedikit kerana jika digoreng agak lama ia mudah hangus dan memberikan rasa pahit yang tidak enak.