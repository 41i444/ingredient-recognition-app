# Sambal Sardin

## Bahan-bahan

### Bahan Utama

- 3 ulas bawang putih
- 3 tangkai cili merah
- 4 tangkai cili padi
- 4 biji bawang merah kecil
- 1-2 biji kentang
- 1 sb  sos tiram
- 2 sb sos cili
- 1/2 biji bawang besar
- Garam secukup rasa
- Sedikit perahan jus limau nipis
- 1 tin besar sardin


## Cara Memasak

1. Potong kasar cili besar, cili padi, bawang merah dan bawang putih, kemudian kisar kasar.  
2. Potong membulat bawang besar (untuk taburan).  
3. Kentang kupas kulit, potong wedges, rendam sekejap kemudian gaul dengan garam.  
4. Panaskan minyak dan goreng kentang. Bila kentang dah perang boleh angkat dan ketepikan.  
5. Asingkan isi ikan sardin dan kuah kemudian goreng ikan sampai garing.  
6. Angkat ikan dan ketepikan dulu.  
7. Tumis bahan kisar kasar sampai layu.  
8. Masukkan semua kuah sardin dan kacau sampai pecah minyak.  
9. Masukkan garam, sos tiram, sos cili, kentang goreng dan ikan sardin goreng.  
10. Tambah air sikit kalau kuah kering.  
11. Perah sedikit jus limau nipis (untuk hilang hanyir ikan).  
12. Akhir sekali tabur hirisan bawang besar dan cili padi.  


## Petua & Panduan

- Masa asingkan isi ikan dan kuah, bilas sikit isi ikan dengan air untuk kurangkan effect meletup masa goreng nanti.
- Goreng kentang dengan api sederhana. Luar kentang biar perang tapi dalam kentang keras sikit takpa sebab kita akan masak lagi sekali.
- Masa goreng ikan, tunggu garing sebelah bawah baru alih, kalau alih cepat sangat nanti isi ikan jadi mudah hancur.