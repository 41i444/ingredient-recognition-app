# Daging Masak Hitam Berempah

## Bahan-bahan

### Bahan Kisar Halus

- 6 ulas bawang putih
- 1 ½ inci halia
- 10 tangkai cili kering

### Bahan Lain
- 1 batang kayu manis
- 2 kuntum bunga lawang
- 4 biji buah pelaga
- 2 kuntum cengkih
- 700g daging
- 1 sudu kecil jintan putih
- 1 sudu besar serbuk ketumbar
- 1 sudu kecil jintan manis
- ½ cawan minyak masak
- 1 ½ sudu besar minyak sapi
- 1 batang serai
- 2 helai daun pandan
- 1 biji bawang besar (hiris nipis)
- 1 tangkai daun kari
- 2 sudu besar serbuk kari daging
- 2 biji tomato
- ½ cawan kicap manis
- 1 biji bawang besar (kisar kasar)
- 2 sudu besar bawang goreng
- garam secukup rasa
- bawang goreng, untuk taburan
- daun ketumbar (optional)


## Cara Memasak

1. Potong kasar tomato.  
2. Hiris nipis sebiji bawang besar untuk tumis dan sebiji lagi potong kasar untuk kisar.  
3. Kisar halus bawang putih, halia dan cili kering.  
4. Kisar kasar bawang besar dengan sedikit air.  
5. Potong daging sederhana besar, potong arah lawan urat.  
6. Gaul daging dengan jintan putih, serbuk ketumbar, serbuk jintan manis dan sedikit air. Perap anggaran ½ jam dalam peti sejuk.  
7. Panaskan minyak masak dan minyak sapi (boleh ganti dengan butter).  
8. Tumis rempah 4 sekawan, daun serai (dititik), daun pandan, daun kari dan hirisan bawang besar. Tumis sekadari bawang lembut.  
9. Masukkan bahan kisar halus dan serbuk kari daging.  
10. Masukkan hirisan tomato kemudian masak sampai pecah minyak dan kering.  
11. Masuk daging perap dan kicap manis. Masak sampai daging empuk.  
12. Masukan bawang besar kisar dan bawang goreng.  
13. Masukkan garam secukup rasa.  
14. Bila kuah dah pekat boleh tutup api dan hias dengan hirisan daun ketumbar dan bawang goreng.  