# Laksam

## Bahan-bahan

### Bahan Kuah

- 1 sk garam
- 1 kilo ikan kembung
- 2 keping asam gelugor
- 1 inci halia
- 4 ulas bawang putih
- 5 biji bawang merah kecil
- 1 biji bawang merah besar
- 1-2 keping asam gelugor
- Garam secukup rasa
- 1/2 sb gula melaka
- Santan dari 1 1/2 biji kelapa
- 1- 1 1/2 sb lada hitam

### Bahan Laksam

- 3 cwn  tepung beras
- 1/2 cwn  tepung gandum
- 1 sk garam
- 5 cwn air suam
- 2 sb minyak masak
- nota: kalau masih sedikit pekat tambah je air sikit, dan cuba kukus sekali untuk tengok hasilnnya

### Bahan Sambal Cili Bercuka

- 4 tangkai cili merah besar
- 10 tangkai cili padi
- Sedikit belacan bakar
- 1/4 cwn cuka makan ATAU jus limau
- Garam & gula secukup rasa

### Bahan Ulam-ulaman

- Bahan Ulam-Ulaman
- Timun
- Bunga kantan
- Kacang panjang
- Kobis
- Daun kesum
- Taugeh
- Limau


## Cara Memasak

### Kuah

1. Tumbuk halus biji lada hitam.  
2. Rebus ikan dengan air, garam dan asam keping dalam 15 minit atau ikan masak.  
3. Asingkan tulang dan isi ikan  
4. Kisar halus halia, bawang putih, bawang merah kecil, bawang merah besar dan sedikit air rebusan ikan.  
5. Kisar halus pulak isi ikan dengan air rebusan.  
6. Kisar halus tulang ikan dan tapis asingkan tulang.  
7. Tuang masuk bawang dan halia kisar, isi ikan, air tapisan tulang, asam keping, gula melaka dan garam. Reneh sampai hilang buih-buih halus.  
8. Perlahankan api dan tuang masuk santan.  
9. Tuang masuk black pepper dan tutup api. Kacau sikit sampai wap berkurang.  

### Laksam

1. Bancuh tepung beras, tepung gandum, garam, minyak masak dan air suam.  
2. Gris acuan laksam dengan minyak, boleh guna tudung periuk atau loyang pizza.  
3. Dalam pengukus, letakkan tudung periuk dan tuang masuk adunan laksam. Kukus sampai masak anggaran 5 minit atau sampai naik gelembung.  
4. Gulung laksam dan potong. 

### Sambal Lada

1. Kisar kasar cili besar, cili padi, belacan bakar, cuka makan (atau jus limau).  
2. Perasakan dengan gula dan garam.  
3. Boleh hidang laksam dengan sayur kobis, timun, kacang panjang, daun kesum, bunga kantan dan taugeh.  


## Petua & Panduan
- Selepas tuang masuk santan, kerap kacau sebab kita tak nak santan berketul.
- Tepung beras Che Nom guna Cap Teratai, nak guna cap lain pon takpe, insyallah jadi.
- Pastikan adunan tak pekat sangat, cair-cair sikit, boleh test kukus dulu sekali, kalau tak lembut tambah lagi air.
- Laksam jangan tebal sangat, nanti susah pulak nak gulung.