
# Lontong Kuah Lodeh

## Bahan-bahan

### Bahan Untuk Kisar Halus

- 3 biji bawang merah
- 3-4 ulas bawang putih
- 1-2 ketul kunyit hidup
- 1 inci halia
- 1 biji tomato
- 1-2 biji cili merah
- 4-5 tangkai cili padi
- 2 tangkai cili kering
- 3 biji buah keras
- 1 sudu besar udang kering
- sedikit air

### Bahan Untuk Goreng

- 2 keping tempe
- 4 ketul tauhu
- sedikit garam
- sedikit serbuk kunyit

### Bahan Untuk Lain-Lain
- nasi impit
- telur rebus
- 3-4 sudu besar minyak masak
- 1 batang serai
- 1 inci lengkuas
- 1 batang lobak merah
- 1 biji kecil sengkuang
- sedikit air
- 4 batang kacang panjang
- 1 keping fucuk
- suun
- 3 - 4 cawan santan cair (atau lebih jika suka)
- kubis
- garam secukup rasa
- 1 mangkuk santan pekat
- 10-15 ekor udang
- 1/3 sudu kecil gula
- sambal ikan bilis
- ikan bilis goreng


## Cara Memasak

### Untuk Goreng

1. Gaul potongan tempe bersama sedikit garam dan kunyit. Ulang cara yang sama untuk potongan tauhu.  
2. Goreng tempe dan tauhu sehingga keperangan lalu angkat dan toskan minyak.  

### Untuk Kuah Lodeh

1. Sediakan bahan kisar halus.  
2. Panaskan minyak. Tumis bahan kisar halus sehingga agak garing.  
3. Masukkan serai, lengkuas, sedikit air, sengkuang dan lobak merah lalu reneh kesemua bahan.  
4. Masukkan tempe dan tauhu goreng, kacang Panjang serta fucuk dan suun yang telah lembut direndam.  
5. Tuang santan cair atau air dan masukkan baki sayur iaitu pontongan kubis, garam secukup rasa lalu masak sehingga mendidih.  
6. Sesudah itu, masukkan santan pekat, udang, sedikit garam dan gula. Kerap kacau ketika renehkan kuah dengan api perlahan.  
7. Reneh kuah lodeh cukup sekadar udang masak dan kuah lodeh siap untuk dihidang bersama nasi impit  

### Untuk Nasi Impit
1. Rebus nasi impit dan sejukkan.  
2. Kemudian, potong kesemuanya dalam ketulan besar.  

## Petua & Panduan
> - Bagi mengelakkan tempe dan tauhu menjadi hancur ketika masak, potong keduanya dalam bentuk kiub besar.
> - Jika tidak mahu gunakan kacang panjang, boleh saja digantikan dengan kacang buncis.
> - Selain itu, jika tidak mahu masukkan sengkuang, boleh juga digantikan dengan lobak putih.
> - Guna santan cair bagi perahan yang kedua untuk dimasukkan kedalam kuah dan jika menggunakan santan kotak, gantikan dengan langkah memasukkan air sahaja.
> - Semasa mereneh kuah lodeh, kerapkan kacau kuah biar jangan pecah santan bagi menggelakkan santan berketul didalam masakan.