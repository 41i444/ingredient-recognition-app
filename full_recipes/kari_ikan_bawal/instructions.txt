
# Kari Ikan Bawal

## Bahan-bahan

### Bahan Utama

- 1 ekor ikan bawal
- 2 sudu besar serbuk kari ikan
- 1 sudu besar serbuk cili
- 1 tangkai daun kari
- air asam jawa
- 1 mangkuk santan
- sedikit air
- 2 biji tomato
- sayur bendi
- 1 biji cili merah
- garam secukup rasa

### Bahan Untuk Hiris Nipis

- 1 inci halia
- 3 biji bawang merah
- 2 ulas bawang putih

### Bahan Untuk Rempah Tumis

- 1 batang kayu manis
- 1 sudu kecil halba campur
- 2 kuntum bunga lawang


## Cara Memasak

1. Bancuh serbuk kari bersama serbuk cili dengan sedikit air.  
2. Panaskan minyak, tumis bahan hiris nipis dan bahan rempah tumis sehingga kekuningan dan naik bau.  
3. Masukkan daun kari dan bancuhan serbuk rempah tadi. Masak sehingga rempah pecah minyak. Tambah sedikit air dan teruskan masak sehingga pecah minyak lagi sekali.   
4. Masukkan air asam jawa dan ikan.  
5. Tutup sekejap kuali supaya ikan masak sedikit.  
6. Masukkan santan, sedikit air, tomato, sayur bendi dan cili merah. Perasakan dengan garam secukupnya.  

## Petua & Panduan

- Untuk masak kari yang sedap, rempah harus ditumis sehingga betul-betul masak. Cara untuk pastikan rempak masak ialah dengan tumis sehingga rempah pecah minyak, kemudian tambah air beberapa kali dan masak sehingga rempah pecah minyak pada setiap kali selepas tambah air.  